# Oppimispäiväkirja

Jokaisen oppimistehtävän yhteydessä palautetaan oppimispäiväkirja, jossa opiskelija pohtii:

 * Olivatko oppimistavoitteet selvät?
 * Oliko oppimateriaalista hyötyä tehtävien tekemisessä?
 * Oliko tehtävistä hyötyä oppimisen kannalta?
 * Mikä oli helppoa, mikä vaikeaa?  Miksi?
 * Miten hyvin saavutit oppimistavoitteet?
 * Paljonko aikaa kului tehtävien tekemiseen?
 
Oppimispäiväkirjasta saa yhden pisteen.



## Oppimistavoitteet

Kyllä, ensimmäisen tehtävän tavoitteet olivat selkeät. Ensimmäisen tehtävän toimeksianto on looginen koko kurssin tavoitteeseen: Kurssin päätavoite, web-sovellus tehdään palasteltuna pienempiin osiin.


## Oppimateriaali

Kurssin ohjelmointisivun ja protolta saadut (=tunnilla tehdyt) esimerkit tukivat oman sovelluksen kanssa, joskin kun tehtävänannossa haettiin itsensä näköistä toteutusta, joutui koodia penkomaan myös netistä. Etenkin kun itse ei normaalisti leipätyössään 'hengitä koodia' niin pään saaminen ohjelmointiongelmien ratkaisumoodiin oli hieman haastavaa, mutta kun alkuun pääsi niin PHP:n omaksuminen oli melko luonnollista.


## Tehtävän hyöty

Vaikkei omassa leipätyössä PHP:llä juuri nyt ole hirveän suurta roolia, katson PHP:n oppimisen tukevan ohjelmointiymmärrystä ja ohjelmoimaan oppimimista.


## Helppoa / Vaikeaa

HTML-koodin tuottaminen oli suhteellisen helppoa, HTML:n kirjoittamisen taitoa on joutunut jossain määrin ylläpitämään. PHP:n omat funktiot vaativat penkomista ja kokeilua enemmän. Näin alussa kun ei ole ihan selvää käsitystä millä kaikilla tavoilla jonkin asian *voisi* tehdä. Oman haasteen antoi ekan tunnin Nano editori kokeilut, oli ihan kiva kokeilu, mutta kurssilla on sen verran kiire ja paljon tehtävää, että uuden editorin opettelu tuntuu turhalta työmäärän lisäykseltä.


## Oppimistavoitteet

Kurssin ekan tehtävän oppimistavoitteet - niinkuin ne tässä vaiheessa ymmärsin - oli sopivan haasteellista saavuttaa minulle. En ole niin ohjelmointiorientoitunut että tämä olisi ollut ihan läpijuoksu, mutta ei tämä vielä työmäärällään vielä alleenkaan musertanut.


## Ajankäyttö

En seurannut ajankäyttöä, tein tehtävää kyllä useampana päivänä. Alkuun oli työläämpää kun enemmän etsittävää ja tutkittavaa, mutta vauhtiin päästyä alkoi sujua hyvinkin. Onneksi välissä oli tuo pääsiäisen pitkä viikonloppu, työstin silloin tehtävää ajan kanssa omassa WAMP ympäristössäni.
